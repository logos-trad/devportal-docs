# Accesso

Per **attivare** e **gestire** il **prodotto pagoPA** è necessario prima accedere all'**Area Riservata** nella sezione **Panoramica** in cui è presente la sezione dedicata ai **prodotti disponibili.**

Questa sezione ospita la lista dei prodotti a cui l’EC o il PSP ha aderito e da cui è possibile effettuare l'**accesso al portale dedicato al singolo prodotto**.

<figure><img src="../.gitbook/assets/image (3).png" alt=""><figcaption><p><em>Area Riservata - Panoramica</em></p></figcaption></figure>

Nei 3 paragrafi seguenti andremo ad illustrare le azioni e le informazioni che consentono all'utente di accedere e operare nella sezione **Panoramica - Area riservata**, in dettaglio:&#x20;

* le **modalità di accesso** all'**Area Riservata;**
* le **sezioni principali** in cui la suddetta Area è strutturata;&#x20;
* ed infine l'ultimo paragrafo è dedicato alla sezione **Panoramica - Area Riservata** da cui è possibile **accedere** al portale del **prodotto pagoPA**

### Accesso Area Riservata <a href="#h.4i7ojhp" id="h.4i7ojhp"></a>

Per poter accedere all’Area Riservata, è necessario aver **completato l’adesione ad un prodotto** e che l’**utente** sia stato censito come **Amministratore o Operatore sul prodotto** stesso.

L’accesso all’Area Riservata di PagoPA può essere effettuato tramite:

* Autenticazione mediante **SPID** (Sistema Pubblico di Identità Digitale);
* Autenticazione mediante **CIE** (Carta d’Identità Elettronica). Si noti che questa modalità di autenticazione non è ancora disponibile ma verrà integrata in futuro.

All’interno della pagina di accesso sono disponibili i link per visualizzare i _**Termini e condizioni d’uso**_ della piattaforma e l’_**Informativa Privacy**_, come da immagine seguente. &#x20;

<figure><img src="../.gitbook/assets/image (128).png" alt=""><figcaption><p><em>Pagina di accesso all'Area Riservata di PagoPA</em></p></figcaption></figure>

Una volta effettuato l’accesso mediante una delle modalità disponibili, in base al numero di enti a cui si è associati, si incorre in uno sei seguenti scenari:

#### 1. Utente con profilo non associato a nessun ente

Se si tenta di effettuare l’accesso senza avere un ente associato, non è permesso l'accesso all’Area Riservata:

<figure><img src="../.gitbook/assets/image (119).png" alt=""><figcaption><p><em>Messaggio informativo visualizzato dall'utente non ancora associato ad almeno un Ente/Prodotto</em></p></figcaption></figure>

Da qui sarà solo possibile tornare al sito di PagoPA ("Chiudi") oppure effettuare il log-out.

#### 2. Utente associato ad un unico Ente e ad un prodotto per cui non è ancora stata completata l'adesione

Se l'unico ente a cui si è associati non ha ancora portato a termine l'adesione al primo prodotto, in pagina sarà mostrata l'etichetta dell'ente con le seguenti informazioni:

* **Nome dell’Ente** con richiesta di adesione in corso;
* Indicazione del proprio **ruolo** per quell’Ente (Amministratore/ Operatore);
* **Tag “Da Completare”** che indica una richiesta inviata ma per cui non è ancora stato caricato l’Accordo di adesione firmato.

<figure><img src="../.gitbook/assets/image (110).png" alt=""><figcaption><p><em>Pagina di selezione dell'ente (accesso all'Area riservata) per utente con un ente associato e adesione al prodotto non ancora completata</em></p></figcaption></figure>

In questo caso **non è possibile accedere** all’Area Riservata **fino a quando l’adesione** al prodotto **non risulta conclusa:** da qui è solo possibile effettuare il log-out oppure tornare alla pagina di accesso (“Torna alla home”).

Tuttavia, nel momento in cui l’**adesione al prodotto viene completata**, il tag “Da completare” non è più visibile e si può accedere al portale cliccando su “Accedi”.

<figure><img src="../.gitbook/assets/image (126).png" alt=""><figcaption><p><em>Pagina di selezione dell'ente (accesso all'Area Riservata) per utente con un ente associato che ha completato l'adesione ad almeno un prodotto</em></p></figcaption></figure>

#### 3. Utente associato a più Enti di cui almeno uno ha correttamente terminato l’adesione ad un prodotto <a href="#h.3whwml4" id="h.3whwml4"></a>

Nel caso in cui si sia **associati a più Enti** (di cui almeno uno ha correttamente aderito ad almeno un prodotto), all’interno della pagina “Seleziona il tuo ente” viene esposta la relativa lista.

Per ogni Ente sono disponibili le seguenti informazioni:

* **Nome** dell’Ente;
* Indicazione del proprio **ruolo** per quell’Ente (Amministratore/ Operatore);
* Eventuale **tag “Da completare”** nel caso di **richiesta** ancora **in corso** (in questo caso l’Ente non sarà selezionabile fino a che l’adesione non verrà portata a termine con successo); **nessun tag** in caso di **adesione** già **completata**.

Per supportare la ricerca all’interno della lista, è disponibile un **campo di ricerca** in cui poter digitare manualmente il nome dell’organizzazione di interesse: nel caso in cui si ricerchi un ente a cui non si è associati, viene visualizzato il messaggio "Nessun risultato".

<figure><img src="../.gitbook/assets/image (136).png" alt=""><figcaption><p><em>Pagina di selezione dell'ente (accesso all'Area Riservata) per un utente associato a più enti di cui almeno uno ha completato l'adesione ad un prodotto</em></p></figcaption></figure>

Una volta individuato l’ente di interesse e se quest’ultimo ha completato almeno un’adesione, è possibile selezionarlo ed accedere alla relativa **Area Riservata**.

### Area Riservata <a href="#h.1y810tw" id="h.1y810tw"></a>

L’Area Riservata di PagoPA è accessibile agli utenti che possiedono un **ruolo attivo da Amministratore o Operatore** su **almeno uno dei prodotti attivati** dal proprio Ente ed è composta da tre sezioni principali:

* **Panoramica**: pagina principale che riporta:
  * Dati anagrafici dell’ente;
  * Prodotti attivi, ovvero i prodotti a cui l’Ente ha già aderito;
  * Prodotti disponibili, ovvero i prodotti per cui non è ancora stata effettuata una richiesta di adesione;
* **Utenti**: sezione dedicata alla gestione delle utenze collegate all’Ente per ogni specifico prodotto;
* **Gruppi**: sezione dedicata alla gestione dei gruppi nei quali sono suddivisi i vari utenti abilitati sui prodotti.

La **visualizzazione** e l’**operatività** all’interno delle diverse sezioni dell’Area Riservata dipenderà dal **ruolo posseduto sul prodotto**.

<figure><img src="../.gitbook/assets/image (4).png" alt=""><figcaption><p><em>Area Riservata - Vista Amministratore</em></p></figcaption></figure>

Tuttavia, **indipendentemente dal ruolo**, all’interno della piattaforma sono disponibili le seguenti funzioni:

* **Assistenza**: da cui è possibile inviare un messaggio all’Assistenza;
* **Esci**: per effettuare il logout dalla piattaforma;
* **Cambio ente**: menu da cui è possibile accedere all’Area Riservata di altri Enti associati all’utente loggato (menù di destra). Qui per ogni Ente associato saranno visibili:
  * **Logo** dell’ente;
  * **Nome** dell’ente;
  * **Il proprio ruolo** sull’Area Riservata dell’Ente in questione.

### **Area riservata - Panoramica**

All’interno della Panoramica è presente la sezione dedicata ai prodotti disponibili, questa sezione ospita la lista dei prodotti a cui l’EC o il PSP ha aderito.

In tale sezione, per ogni prodotto saranno visualizzati:&#x20;

* Logo del prodotto;
* Nome del prodotto;
* Pulsante “Gestisci” che permette di accedere al portale dello specifico prodotto.

Per il **prodotto pagoPA**, al click su “Gestisci” viene esposto il messaggio che permette di selezionare l’ambiente target del prodotto a cui si intende accedere (Ambiente di Collaudo e Ambiente di Produzione).

<figure><img src="../.gitbook/assets/image (5).png" alt=""><figcaption><p><em>Pop up di selezione Ambiente</em></p></figcaption></figure>

Inoltre è possibile **accedere** al **portale** del **prodotto pagoPA** anche dall’apposito menù a tendina situato al lato sinistro dell’intestazione. Anche da qui sarà possibile selezionare l’ambiente target.

<figure><img src="../.gitbook/assets/image.png" alt=""><figcaption><p><em>Menu a tendina per ingresso al prodotto</em></p></figcaption></figure>
