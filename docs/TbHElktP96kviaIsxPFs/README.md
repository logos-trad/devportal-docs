# Manuale operativo Back Office pagoPA - Ente Creditore

### Cos'è

**Back office pagoPA** è un portale verticale, integrato all’interno della piattaforma Area riservata, che offre **servizi dedicati al prodotto pagoPA.**

Tale portale consente la **gestione centralizzata** di tutti i **pagamenti** (tributi, imposte o rette) **dei cittadini** verso la **Pubblica Amministrazione**.

Esso è dedicato, quindi, a tutti gli Enti che possono usufruire dei servizi offerti dal prodotto pagoPA, ovvero: **Enti creditori - EC** (quali Pubbliche Amministrazioni, Gestori di Pubblico Servizio e Società a Controllo Pubblico) e **Prestatori di Servizi di Pagamento – PSP**.

Nasce dall’esigenza di creare un **unico portale** tramite cui **attivare** e **gestire** il **prodotto pagoPA** e di concedere maggiore **autonomia al cliente** e alle figure referenti da lui indicate per modifiche o integrazioni relative al **proprio profilo di prodotto**.

### Scopo del documento

Lo scopo di questo documento è quello di **descrivere le funzionalità** che il portale **Back office pagoPA** mette a disposizione degli **Enti Creditori** al fine di supportarli nel processo di attivazione e gestione del prodotto pagoPA.



#### **Ruoli e poteri: Back office pagoPA**

All'interno del **Back office pagoPA**, nel caso degli **Enti Creditori**, il livello di Amministratore corrisponde a quello di **Referente dei Pagamenti**, mentre quello di Operatore al **Referente Tecnico**.

Ognuno dei due ruoli garantisce un diverso **livello di visibilità** **e operatività** all’interno del portale, in particolare:

#### Referente dei Pagamenti

Il Referente dei Pagamenti è una figura incaricata dall'EC, mediante delega del Legale Rappresentante, che si occupa in particolare di:

* effettuare il **censimento dell'EC sul Nodo** dei pagamenti PagoPA;
* **gestire la lista degli IBAN** indicati dall’EC per l’incasso delle somme dovute.

**Referente Tecnico**

Il Referente Tecnico è la figura tecnica di riferimento di un soggetto direttamente connesso al Nodo dei Pagamenti PagoPA. Viene indicato dal Referente dei Pagamenti dell' EC(in caso di connessione diretta al Nodo) o dall’Intermediario/Partner Tecnologico e si occupa di:

* **generare le API Key** e **creare le stazioni** per conseguire la connessione al Nodo Pagamenti di PagoPA;
* **predisporre le attività di test** propedeutiche all’avvio in esercizio dell'EC.
