# 📰 Media relations

Quando il tuo ente porta nuovi servizi digitali su IO **già disponibili** per i cittadini, comunicalo anche attraverso un **annuncio ai media locali**.&#x20;

Questo potrà avvenire tramite:

* la distribuzione di un **comunicato stampa** (da pubblicare eventualmente anche nell’area dedicata alle news sul sito dell’ente)&#x20;
* la realizzazione di **interviste di approfondimento** o il **rilascio di dichiarazioni** da parte del responsabile di questa iniziativa presso il tuo ente (es. l’Assessore all’Innovazione, il Responsabile alla Transizione Digitale, il Sindaco…) &#x20;
* l’organizzazione di una **conferenza stampa**, idealmente nell’ambito di un evento più ampio (es. per fare il punto su diversi progetti di digitalizzazione dei servizi pubblici messi in campo dal tuo ente)
* l’invio del comunicato online anche tramite la **newsletter** dell’ente indirizzata ai cittadini, se esistente.

{% hint style="warning" %}
A prescindere dalla modalità di annuncio prescelta, **non dimenticare di**:&#x20;

* **usare il nome ufficiale e completo** **“IO, l’app dei servizi pubblici”** la prima volta in cui si fa riferimento al prodotto nel testo del comunicato, per poi usare in modo più sintetico “app IO”;
* **includere sempre l’invito a scaricare gratuitamente l’app IO** dall’App Store di Apple (per dispositivi con  sistema operativo iOS) o da Google Play Store ((per dispositivi con  sistema operativo Android) per i cittadini che non siano già utenti;
* **fornire tutte le indicazioni utili** per scoprire come accedere a IO (es. avere un’identità digitale SPID o CIE) e **cosa sarà possibile fare** direttamente dall’app rispetto ai servizi digitali annunciati;&#x20;
* **includere il riferimento al sito ufficiale** dell’app _“Per maggiori informazioni: io.italia.it”_; &#x20;
* integrare nelle comunicazioni anche **dati sulla diffusione e utilizzo dell’app IO** a livello nazionale; per farlo, puoi consultare la [dashboard](https://io.italia.it/dashboard) ufficiale con tutti i numeri aggiornati.&#x20;
{% endhint %}

Se disponibile, questa news potrà linkare direttamente alla pagina web dedicata ai servizi digitali integrati in IO (come descritto sopra)

Inoltre, la stessa news potrebbe essere veicolata anche attraverso una newsletter periodica gestita dall’Ente e indirizzata a diverse tipologie di destinatari (es. solo agli utenti di uno specifico servizio tra quelli integrati sull’app IO - come i servizi scolastici o i servizi per la mobilità urbana - oppure a tutti i cittadini iscritti).
