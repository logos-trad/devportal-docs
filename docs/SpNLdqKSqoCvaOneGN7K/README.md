# Introduzione

In queste pagine è disponibile una sorta di _vademecum_ a supporto degli enti per **informare e sensibilizzare i cittadini all'utilizzo dell'app IO**.

Si tratta di una serie di **suggerimenti, strumenti e materiali pronti all'uso** pensati per offrire un aiuto concreto alle Amministrazioni per comunicare al meglio ai propri utenti i benefici derivanti dall’adozione dell'app IO e dalla fruizione in digitale dei servizi pubblici, sia al momento dell’**arrivo del primo servizio su IO** sia in occasione dell’**integrazione di nuovi servizi strategici** per l'ente e per i cittadini a cui si rivolgono.

Seguendo le indicazioni riportate in questo toolkit, il tuo ente potrà **adottare e personalizzare in autonomia** tutti i materiali di comunicazione resi disponibili da PagoPA S.p.A. e modularli sulla base di esigenze specifiche.

**Non ci sono limiti di tempo** e potrai scegliere le modalità e i canali che ritieni più idonei: dalle affissioni esterne sul territorio alle locandine per gli sportelli pubblici, fino ai canali digitali del tuo ente.
