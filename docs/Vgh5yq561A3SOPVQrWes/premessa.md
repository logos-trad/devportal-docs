# Premessa

Con decreto del Ministro per le politiche giovanili e lo sport del 27.2.2020 è stata istituita la Carta Giovani Nazionale (“**CGN**)” prevista dall’art.1 comma 413 della L. 27 dicembre 2019 n.160, finalizzata a promuovere una migliore qualità della vita delle giovani generazioni, sostenendone il processo di crescita e incentivando le opportunità volte a favorire la crescita e la partecipazione ad attività culturali, sportive e ricreative, anche con finalità formative.&#x20;

Titolare dell’iniziativa è il Dipartimento per le politiche giovanili e il Servizio Civile Universale della Presidenza del Consiglio dei Ministri (“**Dipartimento**”), che si avvale di PagoPA S.p.A. e di Studiare Sviluppo S.r.l. per le attività relative alla CGN.&#x20;

La CGN è uno strumento virtuale, individuale e nominativo dedicato ai giovani italiani ed europei residenti in Italia, dai 18 ai 35 anni di età (“**Beneficiari**”), può essere richiesta attraverso l’App IO, realizzata dalla società PagoPA S.p.A., e utilizzata al fine di usufruire delle apposite agevolazioni offerte da soggetti pubblici e privati aderenti all’iniziativa (“**Operatori**”) sull’acquisto o per l’accesso a beni e servizi.&#x20;

Il presente documento e l’ulteriore documentazione qui richiamata (ad esempio, le specifiche API) costituiscono la “**Documentazione Tecnica**”) che forma parte integrante e sostanziale della convenzione per l’adesione degli Operatori (“**Convenzione**”) al programma Carta Giovani Nazionale (“**Programma**”), definisce i requisiti tecnici minimi necessari, le modalità di accreditamento, le condizioni e le istruzioni per la generazione e il riconoscimento delle agevolazioni a favore dei Beneficiari nonché, più in generale, le indicazioni tecniche per la corretta attuazione della Convenzione da parte degli Operatori.&#x20;

La CGN aderisce al network delle youth card dei Paesi europei associati all'EYCA (European Youth Cards Association), dedicate alla fascia d’età 18-30, e pertanto le agevolazioni proposte dall’Operatore possono essere estese anche ai titolari della youth card EYCA, secondo le modalità che indicate nel paragrafo 4.6 di questo Documento.
