# Adesione al programma

La procedura di adesione al Programma è descritta nella pagina [Il processo di adesione e accreditamento al Programma per gli Operatori](richiesta-di-convenzione/il-processo-di-adesione-e-accreditamento-al-programma-per-gli-operatori.md) e si perfeziona con la sottoscrizione di una convenzione tra l’Operatore e il Dipartimento (“**Convenzione**”), che definisce la volontà dell’Operatore ad aderire al Programma e reca i termini e le condizioni di adesione per l’Operatore.

#### **Firma della convenzione**

La Convenzione avrà formato digitale e sarà generata on line con i dati inseriti dall’Operatore, attraverso il portale dedicato agli Operatori (“**Portale**”), e sottoscritta con firma digitale da un legale rappresentante dell’Operatore, o altra figura con potere di firma. Il **legale rappresentante** dell’Operatore dovrà quindi essere dotato di un certificato di firma digitale, in corso di validità al momento della sottoscrizione, rilasciato da un organismo incluso nell’elenco pubblico dei Certificatori tenuto dall’Agenzia per l’Italia Digitale (AgID, [http://www.agid.gov.it](http://www.agid.gov.it)), e generato mediante un dispositivo per la creazione di una firma sicura, ai sensi di quanto previsto dall’art. 38, comma 2 del D.P.R. 445/2000 e dall’art. 65 del D. Lgs 82/2005.&#x20;

Nella Convenzione è richiesta all’Operatore l’identificazione di una persona fisica investita delle funzioni di **referente**, inteso come procuratore e delegato amministrativo o tecnico che assume un ruolo operativo di gestione del profilo dell’Operatore (e relative agevolazioni) sul portale dedicato, in nome e per conto dell’Operatore stesso.&#x20;

Il referente indicato deve essere in possesso di SPID personale per operare sul Portale ed è individuato nella Convenzione tramite: nome, cognome, codice fiscale, numero di telefono e indirizzo e-mail. Il referente può coincidere con il legale rappresentante dell'Operatore o essere un suo delegato. Il referente potrà accedere al portale operatori (e quindi gestire il profilo dell’Operatore) con le proprie credenziali SPID personali.

I template dei due documenti sono consultabili in questa pagina.&#x20;

{% file src=".gitbook/assets/Convenzione.pdf" %}
Template del documento di convenzione
{% endfile %}

{% file src=".gitbook/assets/Allegato 1 - Domanda di adesione.pdf" %}
Template per la domanda di adesione
{% endfile %}

