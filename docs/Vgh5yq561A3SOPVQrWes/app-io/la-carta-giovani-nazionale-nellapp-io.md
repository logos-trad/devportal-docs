# La Carta Giovani Nazionale nell'App IO

La Carta Giovani Nazionale è uno strumento unicamente digitale e può essere richiesta solo tramite l'App IO. Il giovane la potrà richiedere da:

* sezione Portafoglio / Aggiungi / Sconti, bonus e altre iniziative / Carta Giovani Nazionale;
* sezione Servizi / scheda servizio Carta Giovani Nazionale;
* un messaggio relativo a CGN, destinato solo agli utenti di IO con età compresa tra i 18 e i 35 anni, che sarà inviato al lancio dell'iniziativa.

Il flusso di richiesta consiste nella sola verifica dell'età del richiedente, che se idonea, risulta nell'attivazione immediata di una Carta Giovani Nazionale.

Una volta attivata la Carta Giovani Nazionale, sarà sempre accessibile dalla sezione Portafoglio.

![La schermata di dettaglio della CGN, con l'animazione della grafica](<../.gitbook/assets/Simulator Screen Recording - iPhone 12 - 2022-02-03 at 10.24.11.gif>)

La schermata di dettaglio della CGN è così composta:

* Visualizzazione grafica della Carta Giovani Nazionale (CGN): lo sfondo della Carta è animato per evitare l'utilizzo di screenshot di CGN non proprie da parte degli utenti;
* Dati del beneficiario: in particolare nome, cognome e codice fiscale.  L’Operatore ha discrezione di richiedere un documento di identità per un'ulteriore verifica;
* Stato e dettagli della Carta: se è presente il badge “Attiva”, la Carta è valida.  Altri stati sono “Scaduta”, “Revocata”, "Sospesa" e non devono essere accettati;
* Dettagli relativi alla Carta EYCA: in particolare numero di carta e data di scadenza.  Questi dettagli e il logo EYCA sulla CGN, sono visibili solo per i giovani che hanno meno di 31 anni, a cui la Carta EYCA viene attivata contestualmente al rilascio della CGN.

### Stati della CGN

![CGN + EYCA - Attiva](<../.gitbook/assets/1. Dettaglio CGN + Eyca - Attiva.png>) ![CGN Attiva](<../.gitbook/assets/2. Dettaglio CGN - Attiva (1).png>) ![Scaduta](<../.gitbook/assets/3. Dettaglio CGN - Scaduta (1).png>) ![Revocata](<../.gitbook/assets/4. Dettaglio CGN - Revocata (1).png>) ![Sospesa](<../.gitbook/assets/5. Dettaglio CGN - Sospesa (1).png>)

La carta può avere i seguenti stati:

* attiva - badge aqua;
* revocata - badge grigio;
* scaduta - badge grigio;
* sospesa - badge grigio.

La Carta è naturalmente attiva dal momento della sua attivazione fino al compimento del 36esimo anno di età del beneficiario. L’utente riceve un messaggio che lo informa della scadenza della Carta.

A compimento dei 36 anni, lo stato della Carta passa a “scaduto”.

Il Dipartimento può richiedere a PagoPA di revocare una CGN per uso improprio da parte del beneficiario. In questo caso la Carta viene bloccata, la carta EYCA revocata e l’utente non può richiedere una nuova Carta Giovani.

Lo stato “sospesa” è stato previsto per eventuali sospensioni dell’iniziativa da parte del Dipartimento.

Solo una Carta "attiva" permette al giovane di accedere alle agevolazioni.
