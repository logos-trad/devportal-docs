# Riconoscimento delle agevolazioni ai giovani europei titolari di carta EYCA

La CGN aderisce al circuito [EYCA](https://www.eyca.org/) (European Youth Cards Association) che permette ai giovani europei tra i 18 e i 30 anni, in possesso di una carta appartenente al circuito, di accedere a sconti presso gli operatori aderenti nel proprio Paese e negli altri Paesi della comunità Europea.\
Gli Operatori convenzionati con il Programma sono pertanto tenuti ad estendere le loro agevolazioni proposte per la CGN anche ai giovani  europei titolari della carta EYCA secondo le modalità di seguito indicate.

**Operatori che operano tramite punti fisici**: Per gli Operatori che aderiscono al Programma riconoscendo le agevolazioni nei negozi fisici rimane invariato il modello di validazione descritto nella pagina [Presenza fisica del Beneficiario della CGN](presenza-fisica-del-beneficiario.md) che avviene tramite il riconoscimento del logo EYCA, disponibile alla pagina [Branding](../branding.md), riportato sulla carta esibita dal giovane beneficiario interessato: gli Operatori aderenti al Programma relativo a CGN dovranno istruire il proprio personale addetto alle casse a riconoscere le carte EYCA degli altri paesi europei.

**Operatori che operano online:** Gli Operatori, che aderiscono al Programma riconoscendo le agevolazioni tramite il proprio sito web e/o e-commerce e con il Modello codice statico, possono scegliere nella pagina di creazione/modifica dell’agevolazione di far valere la stessa agevolazione anche per il circuito EYCA, nel qual caso l’agevolazione sarà pubblicata anche sul sito [eyca.org/discounts](https://www.eyca.org/discounts), consapevoli che ciò significa pubblicare in chiaro il codice statico relativo all’agevolazione sul portale EYCA.&#x20;

Anche gli Operatori che hanno scelto modalità che presuppongono necessariamente l’utilizzo dell’App IO (landing page, lista di codici, API), troveranno nella pagina di creazione/modifica dell’agevolazione la stessa opzione di scelta. Tuttavia nel caso venga manifestata l’intenzione a far valere la stessa on line anche sul circuito EYCA, l’Operatore sarà contattato dal Dipartimento per definire insieme una possibile modalità di riconoscimento messa a disposizione da EYCA e limitata a quel perimetro.
