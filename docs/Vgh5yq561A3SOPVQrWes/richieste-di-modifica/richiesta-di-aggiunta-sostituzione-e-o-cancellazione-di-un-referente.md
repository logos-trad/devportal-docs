# Richiesta di aggiunta, sostituzione e/o cancellazione di un referente

L’Operatore che desidera delegare uno o più referenti aggiuntivi per operare sul Portale potrà farne richiesta tramite PEC all’indirizzo giovanieserviziocivile@pec.governo.it utilizzando l’apposito format allegato a questa pagina e indicando nell’oggetto la dicitura “CGN#INFO#CONVENZIONE”. Il Dipartimento informerà l’Operatore quando il nuovo Referente potrà accedere al Portale con le proprie credenziali SPID. Tutti i Referenti accreditati dall’Operatore secondo il citato procedimento vedranno e potranno operare modifiche al Profilo e alla scheda dell’Operatore medesimo o alle relative singole Agevolazioni.

L’Operatore che ha la necessità di sostituire uno o più dei propri referenti già accreditati ad operare sul Portale, potrà farne richiesta tramite PEC all’indirizzo giovanieserviziocivile@pec.governo.it utilizzando l’apposito format allegato a questa pagina in cui inserirà i dati del referente da sostituire e di quello nuovo da accreditare, indicando nell’oggetto la dicitura “CGN#INFO#CONVENZIONE”. Il Dipartimento informerà l’Operatore quando il nuovo Referente potrà accedere al Portale con le proprie credenziali SPID. Il nuovo Referente una volta accreditato vedrà e potrà operare modifiche alla scheda o al Profilo dell’Operatore o alle singole Agevolazioni già compilate dal/i Referenti precedenti.

In modo analogo a quanto sopra l’Operatore che ha la necessità di cancellare uno o più dei referenti già accreditati ad operare sul Portale, potrà farne richiesta tramite PEC all’indirizzo giovanieserviziocivile@pec.governo.it, indicando nell’oggetto la dicitura “CGN#INFO#CONVENZIONE”.

{% file src="../.gitbook/assets/CGN_FormatGestioneReferente.pdf" %}
