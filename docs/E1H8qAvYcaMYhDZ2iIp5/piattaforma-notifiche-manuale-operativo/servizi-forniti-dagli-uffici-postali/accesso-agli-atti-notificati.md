# Accesso agli atti notificati

Il destinatario o un suo delegato può accedere ai documenti relativi alla notifica presso l’ufficio postale. Il processo è il seguente in entrambi i casi:

1. la persona (destinatario o suo delegato) fornisce l’avviso di avvenuta ricezione all’operatore dell’ufficio postale;
2. l’operatore postale scansiona il QR Code presente nell’avviso di avvenuta ricezione;
3. l’operatore postale effettua il riconoscimento “de visu” per accedere all’atto disponibile in PN e verifica, in caso di presenza di un delegato, i dati presenti nella delega;
4. il link di accesso rapido ottenuto attraverso il QR Code ed il CF del destinatario vengono trasmessi a PN che, verificata la consistenza delle informazioni, restituisce una lista di link ai documenti da stampare. Di questa lista fanno parte tutti i documenti forniti dalla PA mittente all’atto della creazione della notifica, inclusi i documenti relativi al pagamento, e le attestazioni opponibili ai terzi generati da PN;
5. se PN non restituisce documenti da stampare, l’operatore dell’ufficio postale fornisce tale informazione alla persona, chiude l’operatività senza nessuna richiesta di pagamento;
6. se PN restituisce documenti da stampare, l’operatore dell’ufficio postale scansiona i documenti di identità (destinatario + delegato se presente) ed eventuale delega e li invia a PN;
7. l’operatore dell’ufficio postale avvia la stampa dei documenti messi a disposizione di PN;
8. l’operatore conclude l’operazione con il pagamento del servizio e la consegna del plico. E genera la ricevuta fiscale.

La notifica si intende perfezionata per PN soltanto al termine del pagamento ed alla successiva consegna dei documenti alla persona (destinatario o suo delegato).\
Questa operazione perfeziona ai sensi dell’art. 26, comma 7, lettera c) la notifica per avvenuto accesso all’atto, laddove la notifica non risulti perfezionata in precedenza per spirare dei termini di legge o per l’accesso all’atto stesso.
