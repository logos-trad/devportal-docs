# ❓ Domande e risposte sull'adesione a IO

<details>

<summary>Qual è il processo di adesione a IO?</summary>

Il processo di adesione all'app IO avviene all'interno dell'Area Riservata. Per maggiori informazioni è possibile consultare il [Manuale dell'Area Riservata](https://docs.pagopa.it/area-riservata-enti-app-io/area-riservata-enti-app-io/processo-di-adesione-a-app-io).

</details>

<details>

<summary>Come posso aderire a IO Premium?</summary>

Per avviare l’adesione dovrai inserire i dati di un **rappresentante legale** e di almeno un **Referente Amministrativo**.

Il processo di adesione si conclude con l’apposizione della firma digitale del contratto e il suo caricamento nell’[**Area Riservata**](https://selfcare.pagopa.it/).

Al termine del processo tutte le persone indicate (rappresentante e referenti) troveranno nella dashboard dell’Area Riservata il prodotto “App IO” abilitato. Cliccando sul bottone “Gestisci” sarà possibile [creare il primo servizio](https://docs.pagopa.it/manuale-servizi/come-si-crea-un-servizio/le-tipologie-di-servizio).

Sottoscrivendo un contratto Premium, ogni volta che si intende inviare un messaggio relativo a un servizio sarà possibile scegliere se inviarlo come messaggio Standard o Premium.

Per maggiori informazioni sul processo di adesione a IO Premium è possibile consultare il [Manuale dell'Area Riservata](https://docs.pagopa.it/area-riservata-enti-app-io/area-riservata-enti-app-io/processo-di-adesione-a-app-io/processo-di-adesione-a-app-io-premium).

La [Guida Tecnica all’integrazione dei servizi Premium in App IO ](https://docs.pagopa.it/io-guida-tecnica/)fornisce i dettagli per usufruire delle caratteristiche Premium.

</details>

<details>

<summary>Come posso variare Referente e/o Delegati del mio ente?</summary>

Se l'Ente ha necessità di aggiungere, rimuovere o modificare le informazioni richieste per il Delegato/i o variare l'indicazione del Referente, può:

**Tramite Developer Portal**

1. Compilare l'allegato 4 del [contratto di adesione](https://io.italia.it/assets/download/it/accordo-di-adesione-IO-2.4.zip) con i dati aggiornati in sostituzione integrale dell'Allegato precedentemente inviato
2. Sottoscriverlo digitalmente&#x20;
3. Inviarlo tramite PEC all'indirizzo [adesioni-io@pec.pagopa.it](mailto:adesioni-io@pec.pagopa.it)  indicando nell'oggetto “_ADESIONE IO - VARIAZIONE DELEGATI_ ”

**Tramite Area Riservata**

Procedere in autonomia consultando la [sezione Utenti](https://docs.pagopa.it/area-riservata-enti-app-io/area-riservata-enti-app-io/area-riservata/utenti) del Manuale dell'Area Riservata.

</details>
