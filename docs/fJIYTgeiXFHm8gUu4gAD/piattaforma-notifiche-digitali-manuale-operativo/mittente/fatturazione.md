# Fatturazione

Piattaforma Notifiche fattura mensilmente agli Enti mittenti le notifiche gestite per ciascun destinatario nel mese di riferimento. Nel caso di notifiche effettuate a più di un destinatario, ciascuno di essi verrà fatturato separatamente.&#x20;

Gli enti mittenti, entro il quindicesimo giorno del mese precedente, provvede a fornire a Piattaforma Notifiche una richiesta di commessa sulla base di una previsione di utilizzo della piattaforma nel mese successivo. Tale previsione si comporrà delle seguenti informazioni:

* Numero complessivo delle notifiche da processare in via digitale suddivise tra territorio nazionale e estero.
* Numero complessivo delle notifiche da processare in via analogica tramite Raccomandata A/R suddivise tra tra territorio nazionale e estero.
* Numero complessivo delle notifiche da processare in via analogica del tipo notifica ex L. 890/1982

Il dati raccolti vengono utilizzati per calcolare un valore economico della commessa, moltiplicando il numero di notifiche per 1€ ed il numero di notifiche analogiche per il costo medio degli invii cartacei in modalità AR nazionale, AR internazionale e 890, costi medi determinati dalle risultanze delle gare di postalizzazione, aumentati del 10%.

Entro 5 giorni dalla fine del mese di commessa, Piattaforma Notifiche produce un report contenente i dettagli relativi ai costi di notificazione per ciascun destinatario per il quale si è perfezionato il processo di notifica. Per ciascuna notifica e per ciascun destinatario è presente nel report almeno l'indicazione relativa al costo di 1€ sostenuto per la gestione della notifica. Seguono poi, per ciascun inoltro cartaceo per destinatario, il relativo costo sostenuto e le informazioni utili alla verifica del costo sulla base delle risultanze delle gare di postalizzazione.&#x20;

Nel report sono riportate almeno le seguenti informazioni:

* IUN della notifica
* Identificativo dell' Ente Mittente a cui fatturare&#x20;
* Tipologia della componente di costo della notifica (Digitale/Analogico 890, A/R, Raccomandata Semplice)
* Ammontare della componente di costo
* Nazione di invio (solo per Analogico)
* CAP di invio (solo per Analogico)&#x20;
* Numero di pagine stampate (solo per Analogico)
* Peso del plico (solo per Analogico)

Sempre entro 5 giorni dalla fine del mese di commessa PN fornisce le righe di fatturazione aggregate in analogiche e digitali, per singolo Ente nel mese di riferimento.

La fatturazione del servizio Piattaforma Notifiche si differenzia in base alla tipologia di ente mittente come descritto nei capitoli successivi. Il pagamento deve avvenire entro trenta giorni data ricezione fattura a mezzo bonifico bancario su c/c Intesa San Paolo IBAN IT52Z0306905020100000065411

## PA Centrali con rating di pagamento a 30 giorni

Per questa tipologia di enti la fatturazione si compone di tre parti:

### Fattura di anticipo

Emessa il ventesimo giorno del mese antecedente a quello oggetto di commessa. Viene fatturato il 30% del valore economico della commessa calcolato come descritto precedentemente.

### Fattura di acconto

Emessa entro il decimo giorno del mese successivo a quello oggetto di commessa. Viene fatturato il 70% del valore economico della commessa calcolato sulla base dei valori del report precedentemente descritto e stornato il 50% della fattura di anticipo relativa alla medesima commessa.

### Fattura di saldo

Entro 30 giorni dall'invio all'Ente del report sopra descritto viene redatto un documento di regolare esecuzione a firma dell'Ente per consentire alla Società di fatturare il saldo di quanto non oggetto di contestazione. Viene fatturato l'ammontare previsto dal report relativo al mese di commessa, detratto il 50% dell'anticipo, l'acconto ed eventuali notifiche contestate e non risolte.

## PA Locali e PA Centrali senza rating di pagamento a 30 giorni

Per questa tipologia di enti la fatturazione si compone di due parti:

### Fattura di anticipo

Emessa il ventesimo giorno del mese antecedente a quello oggetto di commessa. Viene fatturato il 50% del valore economico della commessa calcolato come descritto precedentemente.

### Fattura di saldo

Entro 30 giorni dall'invio all'Ente del report sopra descritto viene redatto un documento di regolare esecuzione a firma dell'Ente per consentire alla Società di fatturare il saldo di quanto non oggetto di contestazione. Viene fatturato l'ammontare previsto dal report relativo al mese di commessa, detratto dell'anticipo ed eventuali notifiche contestate e non risolte.
