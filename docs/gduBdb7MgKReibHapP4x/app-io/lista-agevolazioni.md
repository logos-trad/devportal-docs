# Lista agevolazioni



![Dettaglio CGN](<../.gitbook/assets/01. Dettaglio (1).png>) ![Categorie](<../.gitbook/assets/02. Categorie (2).png>) ![Dettaglio categoria](<../.gitbook/assets/03. Categoria.png>) ![Dettaglio Operatore](<../.gitbook/assets/04. Operatore.png>)

Il giovane tocca `Scopri le agevolazioni` e atterra su una schermata di presentazione delle categorie merceologiche delle agevolazioni offerte dai partner dell'iniziativa.

Premendo una categoria, il Beneficiario atterra su una schermata di lista in cui sono visibili tutti gli Operatori aderenti all’iniziativa, che hanno almeno un’agevolazione in corso di validità appartenente alla categoria selezionata. Premendo `Tutti i partner dell'iniziativa`, vengono visualizzati tutti gli Operatori in ordine alfabetico, che hanno almeno un'agevolazione pubblicata in quel momento.

E' possibile effettuare una ricerca libera per nome dell’Operatore.

Un elemento della lista è composto da:

* nome Operatore;
* categorie merceologiche dei beni/servizi oggetto delle agevolazioni dell’Operatore.

Toccando un elemento della lista si accede alla scheda di dettaglio dell’Operatore in cui sono visibili:

* il nome Operatore, che corrisponde alla ragione sociale dell’Operatore o a un alias che è stato deciso dall’Operatore stesso;
* un’immagine rappresentativa dell’Operatore;
* l’elenco delle agevolazioni in corso di validità erogate dall’Operatore;
* una descrizione dell’Operatore;
* l’indirizzo web o fisico dell’Operatore, o entrambi, a seconda che l’Operatore operi solo online, solo presso punti fisici o su entrambi i canali.

### Dettaglio agevolazioni

Toccando un’agevolazione si apre un _bottom sheet_ che ne presenta i dettagli:

* nome agevolazione;
* categorie merceologiche dei beni/servizi oggetto dell’agevolazione;
* una descrizione (facoltativa);
* il periodo di validità;
* eventuali condizioni applicate all’agevolazione;
* in caso di operatore online, la modalità di accesso all’agevolazione, di cui si mostrano qui le relative schermate d'esempio.

![Agevolazione presso punti fisici](<../.gitbook/assets/001. Fisico.png>) ![Codice sconto statico / Lista di codici ](<../.gitbook/assets/002. Codice statico.png>) ![Codice sconto temporaneo](<../.gitbook/assets/003. Codice OTP.png>) ![Landing page](<../.gitbook/assets/004. Landing.png>)

