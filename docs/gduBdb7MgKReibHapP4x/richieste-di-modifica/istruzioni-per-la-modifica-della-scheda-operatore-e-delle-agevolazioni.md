# Istruzioni per la modifica della scheda Operatore e delle Agevolazioni

Durante l’adesione al Programma, l’Operatore tramite accesso al Portale può integrare, aggiungere o modificare i dati che compongono la scheda Operatore e creare e pubblicare nuove agevolazioni, o modificare, eliminare le agevolazioni proposte. Solo in caso di necessità di modifica del Nome Operatore e/o dei dati societari, l’Operatore dovrà stipulare una nuova convenzione. Le modifiche di cui sopra potranno essere effettuate in autonomia attraverso il Portale, al quale l’Operatore può accedere, utilizzando le credenziali SPID del Referente incaricato. Resta inteso che sono vietate condotte di modifica abusiva o fraudolenta delle agevolazioni già pubblicate e non ancora esaurite nella loro durata.

Il Dipartimento si riserva il diritto di sospendere l’operatività della nuova agevolazione qualora ritenuta non conforme alle presenti regole tecniche o alla convenzione. In quel caso, l’Operatore riceverà una notifica con la motivazione della sospensione e potrà eliminare l’agevolazione o modificarne i dettagli in accordo con le istruzioni del Dipartimento.

{% hint style="info" %}
**Importante:** Il Dipartimento si riserva inoltre il diritto di interrompere la relazione con Operatori che non offrono agevolazioni per un periodo prolungato all’interno della durata annuale della Convenzione.
{% endhint %}

