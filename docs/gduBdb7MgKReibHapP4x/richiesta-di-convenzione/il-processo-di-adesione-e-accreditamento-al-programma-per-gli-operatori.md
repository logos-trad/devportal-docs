# Il processo di adesione e accreditamento al Programma per gli Operatori

In una prima fase, l’Operatore che intende aderire al Programma ed impegnarsi a praticare ai Beneficiari agevolazioni e/o condizioni favorevoli di acquisto, deve preliminarmente presentare al Dipartimento, secondo la procedura prevista tramite apposito avviso pubblico, una manifestazione di interesse in cui, tra l’altro, comunicherà i seguenti dati:&#x20;

* Ragione sociale Operatore;&#x20;
* CF/Partita IVA Operatore;&#x20;
* Nome, cognome e codice fiscale del referente delegato a svolgere le attività operative relative al Programma per conto dell’Operatore (“**Referente**”).&#x20;

Il Referente indicato dall’Operatore in sede di manifestazione di interesse deve essere in possesso di un account SPID persona fisica.&#x20;

Il Dipartimento registrerà la manifestazione di interesse e inviterà al procedimento di adesione al Programma gli operatori ritenuti in possesso dei requisiti richiesti e valutati idonei, abilitando il rispettivo delegato all’accesso al portale online dedicato agli operatori (“**Portale**”), attraverso il quale il Referente potrà presentare le proposte di agevolazione dell’Operatore, compilare e caricare i documenti di convenzionamento sottoscritti e, quindi, una volta perfezionato il convenzionamento, gestire direttamente le agevolazioni che intende offrire ai Beneficiari.&#x20;

Per accedere al Portale è necessario che il Referente dell’Operatore, oltre allo SPID personale, sia in possesso di un Personal Computer collegato ad Internet con le seguenti caratteristiche:&#x20;

* Browser: Microsoft Edge, Google Chrome, Mozilla Firefox (ESR) 52+, Safari 11.&#x20;
* Sistema operativo: Windows XP e superiori, Mac OS X 10.11 e superiori&#x20;
* Programmi opzionali: in base alle funzionalità utilizzate ed alle tipologie di documenti trattati come allegati, potrebbero essere necessari programmi aggiuntivi quali visualizzatori di formato pdf (Adobe Acrobat Reader).
