# Integrazione tramite API asincrone

Per gli Intermediari Tecnologici, Partner Tecnologici ed eventualmente direttamente agli Enti Creditori che ne necessitano, è resa disponibile l'integrazione con API asincrone per il tramite del servizio di Gestione delle Posizioni Debitorie (GPD), il cui obiettivo è quello di offrire la gestione tecnica delle posizioni debitorie.

Delegando la gestione delle posizioni debitorie si ha il vantaggio di semplificare  l'infrastruttura tecnologica necessaria per l'interazione con la piattaforma pagoPA, principalmente in termini di:

* rispetto delle linee guida (il servizio è sempre aggiornato alle funzionalità della piattaforma pagoPA)
* rispetto degli SLA (il servizio ha dei meccanismi di scalabilità basati sul carico)

Il servizio abilita inoltre nuovi casi d'uso per gli aderenti, ad esempio riguardo ai servizi di pagamento spontaneo e alla gestione degli avvisi di pagamento (rif. circolare pagoPA Q2 2022 - archivio centralizzato avvisi) che verrà integrata nel servizio.

Il servizio GPD non si pone come obiettivo quello di fornire soluzioni specifiche dei Partner e Intermediari tecnologici, come ad esempio  interoperabilità con contabilità, interoperabilità con software gestionali, integrazione con SIOPE + e postalizzazione degli avvisi.

Per maggiori dettagli sulle funzionalità offerte dal servizio si rimanda all'appendice [posizioni-debitorie](../../appendici/posizioni-debitorie/ "mention").
