# Manuale operativo Back Office pagoPA - Partner Tecnologico

### Cos'è

**Back office pagoPA** è un portale verticale, integrato all’interno della piattaforma Area riservata, che offre **servizi dedicati al prodotto pagoPA.**

Tale portale consente la **gestione centralizzata** di tutti i **pagamenti** (tributi, imposte o rette) **dei cittadini** verso la **Pubblica Amministrazione**.

Esso è dedicato, quindi, a tutti gli Enti che possono usufruire dei servizi offerti dal prodotto pagoPA, ovvero: **Enti creditori - EC** (quali Pubbliche Amministrazioni, Gestori di Pubblico Servizio e Società a Controllo Pubblico) , **Prestatori di Servizi di Pagamento – PSP e Partner Tecnologici o Intermediari** che operano per conto degli Enti Creditori o dei Prestatori di Servizi di Pagamento**.**&#x20;

Nasce dall’esigenza di creare un **unico portale** tramite cui **attivare** e **gestire** il **prodotto pagoPA** e di concedere maggiore **autonomia al cliente** e alle figure referenti da lui indicate per modifiche o integrazioni relative al **proprio profilo di prodotto**.

### Scopo del documento

Lo scopo di questo documento è quello di **descrivere le funzionalità** che il portale **Back office pagoPA** mette a disposizione dei **Partner Tecnologici e/o Intermediari** al fine di supportarli nel processo di attivazione e gestione del prodotto pagoPA.

#### **Ruoli e poteri: Back office pagoPA**

All'interno del **Back office pagoPA**, nel caso di **Partner Tecnologico** il livello di Operatore dell'Area Riservata (o SelfCare) corrisponde a quello di **Referente Tecnico** ed è colui che può operare sulla piattaforma per&#x20;

* effettuare il **censimento del PT sul Nodo** dei pagamenti PagoPA;
* **generare le API Key** e **creare le stazioni** / **canali** per conseguire la connessione al Nodo Pagamenti di PagoPA;
* **predisporre le attività di test** propedeutiche all’avvio in esercizio dell'EC o del PSP.
