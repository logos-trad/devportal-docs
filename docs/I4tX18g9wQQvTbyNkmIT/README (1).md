# Come spedire un avviso di pagamento in un Messaggio

Spedire [messaggi con avvisi di pagamento](https://docs.pagopa.it/manuale-servizi/che-cosa-puo-fare-un-servizio-su-io/inviare-messaggi/messaggi-che-veicolano-un-pagamento) è un processo del tutto simile a quello a tua disposizione per [spedire un normale messaggio su IO](https://docs.pagopa.it/kb-enti-messaggi/tutorial-e-casi-duso/indice-dei-tutorial-e-dei-casi-duso/come-spedire-un-messaggio-io), con l'aggiunta di informazioni specifiche per la posizione debitoria. In questo tutorial ti mostriamo come fare.

1. Come prima cosa, fai [abilitare il tuo Servizio all'invio di avvisi di pagamento](https://docs.pagopa.it/io-guida-tecnica/abilitazioni/test-invio-avvisi-pagopa); assicurati che, a livello di codice fiscale, l'Ente che invia i messaggi su IO sia anche l'Ente creditore che emette l'avviso di pagamento.
2. Se richiesto, aggiungi il [campo ](https://docs.pagopa.it/io-guida-tecnica/api/api-messaggi/submit-a-message-passing-the-user-fiscal\_code-in-the-request-body#due\_date)due\_date per indicare la [data di scadenza](https://docs.pagopa.it/manuale-servizi/comunicare-un-servizio/scadenze-importanti); poni attenzione al formato richiesto dalle specifiche tecniche e alle considerazioni sui fusi orari!
3. Aggiungi la [struttura ](https://docs.pagopa.it/io-guida-tecnica/api/api-messaggi/submit-a-message-passing-the-user-fiscal\_code-in-the-request-body#payment\_data)payment\_data alla request dell'API di invio del messaggio
   1. il campo amount deve contenere l'importo dell'avviso di pagamento, espresso in centesimi di Euro
   2. il campo notice\_number deve contenere il codice IUV da 18 cifre associato alla posizione debitoria
   3. se imposti a true il campo opzionale invalid\_after\_due\_date, App IO mostrerà il pagamento come "scaduto" al superamento della data di scadenza.

{% code overflow="wrap" lineNumbers="true" %}
```json
{
  "feature_level_type": "STANDARD",
  "content": {
    "subject": "Partecipazione Evento",
    "markdown": "Gentile Mario Rossi,abbiamo accettato la tua richiesta di partecipazione all'evento e ti inviamo in allegato la fattura per il pagamento della tua quota (ricorda di saldarla entro il 31 marzo 2023) e la brochure con tutte le informazioni utili.A Ti aspettiamo!L'Amministrazione Comunale di Ipazia.",
    "third_party_data": {
      "id": "000003",
      "has_attachments": true
    },
    "payment_data": {
      "amount": 54000,
      "notice_number": "301011100007347557",
      "invalid_after_due_date": true
    },
    "due_date": "2023-03-30T23:59:59.000Z"
  },
  "fiscal_code": "RSRNOU70S54S000L"
}
```
{% endcode %}

Nell'esempio:

* l'importo richiesto è di €540,00 (espresso in centesimi)
* la data di scadenza è impostata in modo che il Cittadino possa pagare entro il termine della giornata del 31 marzo 2023 (a marzo non è in vigore l'ora legale e dunque in Italia il fuso è UTC+1).

Se hai [sottoscritto l'Accordo Premium](https://docs.pagopa.it/kb-enti-onboarding/domande-frequenti/domande-e-risposte-sullonboarding-in-io#come-posso-usufruire-del-programma-premium-di-io), puoi abilitare il tuo messaggio a usufruire delle caratteristiche avanzate offerte aggiungendo alla request il campo "feature\_level\_type"="ADVANCED": potrai, ad esempio, sapere se l'avviso è stato pagato, potrai allegarvi documenti PDF (ad esempio una fattura) e il tuo utente riceverà opportuni promemoria in prossimità della scadenza.

Per conoscere tutti i vantaggi dell'offerta Premium fai riferimento alla [risposta specifica](https://docs.pagopa.it/kb-enti-messaggi/domande-frequenti/domande-e-risposte-sui-messaggi-io#che-vantaggi-avranno-i-miei-messaggi-se-aderisco-a-io-premium) sull'argomento.
