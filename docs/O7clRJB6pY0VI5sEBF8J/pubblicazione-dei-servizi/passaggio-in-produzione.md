# Passaggio in produzione

Affinché il servizio sia autorizzato al passaggio in produzione, la relativa scheda servizi deve essere completa dei campi di descrizione obbligatori indicati sopra.

Quando tutte le operazioni di integrazione tecnologica e compilazione della scheda servizio sono state effettuate, l’ente può sottomettere la richiesta di rendere visibile in app il servizio (per ottenere il passaggio in produzione), cliccando sul bottone “**pubblica il servizio**” esposto nel back-office nella pagina di dettaglio di ciascun servizio.

<div align="center">

<img src="../.gitbook/assets/3" alt="">

</div>

Il team di PagoPA verifica che tutta la procedura sia stata eseguita correttamente e:

* in caso positivo, procede con l’**attivazione**, per cui il servizio diventa visibile in app e riceve i permessi per inviare messaggi all’utenza; oppure
* qualora il servizio per cui è stata richiesta l’attivazione presenti delle incompletezze o delle incongruenze, PagoPA contatterà l’ente con una **richiesta di modifica**.\


In ogni momento a partire dalla richiesta di pubblicazione, l’ente potrà verificare all’interno del [back-office](https://developers.italia.it/it/io/) il relativo esito. Il servizio può trovarsi in uno dei seguenti stati:\


![](../.gitbook/assets/4)

* **servizio attivo:** il servizio è visibile in app ed è possibile inviare messaggi all’utenza;

![](../.gitbook/assets/5)

* **in review**: il servizio è in corso di revisione da parte di PagoPA in seguito alla richiesta di pubblicazione da parte dell’ente;

![](../.gitbook/assets/6)

![](../.gitbook/assets/7)

* **dati incompleti o incorretti:** la richiesta di pubblicazione del servizio è stata rifiutata o non è possibile darvi seguito per una delle seguenti ragioni:
* PagoPA non ha ricevuto il contratto di adesione (via PEC);
* l’account che ha generato i servizi non corrisponde a un delegato indicato nel contratto di adesione o tramite aggiornamenti via PEC;
* i servizi non presentano tutti i metadati obbligatori nella scheda servizio;
* i servizi presentano dei campi non compilati correttamente (es. descrizione incompleta del servizio).

Qualora la richiesta si trovi nello stato “dati incompleti o incorretti” l’ente potrà modificare la scheda servizio e rinviare la richiesta di pubblicazione.
