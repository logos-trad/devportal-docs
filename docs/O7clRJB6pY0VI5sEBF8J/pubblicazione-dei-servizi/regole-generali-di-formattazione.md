# Regole generali di formattazione

I nomi degli enti e nomi dei servizi devono essere riportati in minuscolo: il maiuscolo è consentito solo per le iniziali e eventuali sigle (es. TARI). Non è consentito indicare tutto il nome del servizio in maiuscolo (es. SERVIZI SCOLASTICI). Non si possono utilizzare caratteri maiuscoli per la descrizione del servizio e tutti i metadati.

I nomi dei servizi devono essere rappresentativi di ciò che il servizio eroga all’utenza tramite IO, nel formato di un sostantivo e non di un verbo/azione: es. “Prenotazione sale comunali” indica un servizio che consente non solo di prenotare, ma anche di seguire lo stato della prenotazione, dunque fornisce un’informazione più completa rispetto a un eventuale titolo “ “Prenota sale comunali”.
