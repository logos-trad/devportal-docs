# Iscrizione al back-office

Nel momento in cui un delegato viene incaricato ufficialmente da un ente tramite il contratto di adesione, può operare nel back-office per conto dell’ente. A tal fine, il delegato si deve iscrivere al back-office inserendo:

* nome e cognome;
* l’indirizzo **mail ufficiale** indicato nell’accordo di adesione.\
  NB: Se il delegato ha già una registrazione nel back-office con un altro account che utilizza per attività di test, è tenuto a effettuare una nuova registrazione con la sua mail ufficiale e utilizzare questa nuova registrazione per le attività di produzione;
* un numero di telefono ove ricevere un codice di **conferma OTP** per l’ingresso nel portale back-office per l’autenticazione a due fattori.\


È fondamentale compilare correttamente i campi in fase di registrazione, indicando i riferimenti personali della figura di delegato esplicitati nel contratto di adesione.

I permessi ad operare sul back-office, infatti, vengono conferiti sulla base dell’indirizzo e-mail e non possono essere modificati, pertanto in caso di mancata corrispondenza, dovuta a errore nella compilazione, o in caso di variazione di qualsiasi dato riferito ai delegati sarà necessario comunicare il dato aggiornato tramite la procedura di variazione dei delegati e procedere alla creazione di un nuovo account su cui ricevere le nuove autorizzazioni.

Gli account che riportano nomi generici (es. il nome del Comune anziché nome e cognome del Delegato) o che contengono indirizzi mail diversi da quelli riportati nel contratto di adesione, non potranno essere chiaramente identificati e quindi insigniti dei permessi per il passaggio in produzione.
