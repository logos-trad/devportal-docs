# Importare servizi nell'Area Riservata

### Cos'è l'Area Riservata

L’[Area Riservata](https://www.pagopa.it/it/area-riservata/) è il portale web dedicato a tutti gli Enti che collaborano con PagoPA.

La nuova Area Riservata è anche il back-office dove creare i propri servizi di IO e gestire le relative api-key, in sostituzione del precedente [Developer Portal di IO](https://agidweb.b2clogin.com/agidweb.onmicrosoft.com/b2c\_1\_signupin/oauth2/v2.0/authorize?response\_type=id\_token\&scope=https%3A%2F%2Fagidweb.onmicrosoft.com%2Fio-p-developer-portal-app%2Fuser\_impersonation%20openid%20profile\&client\_id=00b8b8e1-2c6d-4e27-b806-7460119adb6e\&redirect\_uri=https%3A%2F%2Fdeveloper.io.italia.it%2Flogin\&state=643cf9d1-ce4b-4e2e-9062-7e72524b6717\&nonce=fba1d952-8762-41c1-868b-2d176a81c5f8\&client\_info=1\&x-client-SKU=MSAL.JS\&x-client-Ver=1.2.2\&client-request-id=2603e250-37bf-40fd-b2f4-aaef5bd6f9ca\&response\_mode=fragment).

Il Developer Portal è ancora in funzione, ma verrà dismesso nei prossimi mesi in favore del back office a cui si accede tramite l**'**[Area Riservata](https://www.pagopa.it/it/self-care/). Il processo di migrazione sarà graduale e gli enti avranno tutto il tempo per passare al nuovo portale.

Tutti gli enti saranno invitati tramite comunicazione diretta, in tempi differenti, a transitare sull'[Area Riservata](https://www.pagopa.it/it/area-riservata/). Una volta entrati in Area Riservata, gli enti potranno iniziare l'importazione dei servizi dal vecchio Developer Portal.

L'importazione consiste nello spostare i servizi dal vecchio Developer Portal sul nuovo back-office, così da **confluirli tutti sotto l’ente di riferimento** secondo la nuova modalità dell’Area Riservata.

Dunque i servizi non saranno visibili solo al delegato che li ha creati ma a tutti gli utenti che operano per l’ente.

I servizi inoltre saranno spostati definitivamente sul nuovo back-office, una volta avviata l’importazione: se il delegato rientra sul developer portal con le vecchie credenziali, non troverà più i suoi servizi.

### Importare i servizi

<details>

<summary>Step 1 - Richiedere l'importazione</summary>

1. **Accedi** all'Area Riservata;
2. Seleziona l'ente per il quale vuoi operare dalla lista che ti viene mostrata;
3. Tra i prodotti attivi cerca App IO e clicca su "**Gestisci**";
4. Individua il box "Importa i servizi dal Developer Portal" al centro della pagina
5. Clicca il bottone "**Importa i servizi**"&#x20;
6. Si apre una finestra con la lista di delegati che in questo momento hanno almeno un servizio afferente all'Ente per cui stai lavorando
7. Seleziona i delegati di cui vuoi importare i servizi
8. Avvia l'importazione

</details>

<details>

<summary>Step 2 - Verifica lo stato dell'importazione</summary>

Subito dopo l'avvio dell'importazione o tornando sulla stessa pagina da cui l'hai richiesta, potrai verificare lo stato di avanzamento dell'importazione dei servizi.

Una volta terminata con successo li troverai cliccando sulla voce "**Servizi**" nella colonna sinistra

</details>

