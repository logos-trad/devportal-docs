# Nome del servizio

Anzitutto, bisogna verificare che il servizio non sia tra i [modelli dei servizi più comuni](../../modelli/i-modelli-dei-servizi-piu-comuni/): se lo è, raccomandiamo di seguire le indicazioni e utilizzare il nome del servizio indicato nel relativo modello. In caso contrario, ecco alcune regole da seguire per identificare un nome corretto.&#x20;

**Il nome del servizio**:

* deve riportare, in sintesi, il **cuore del servizio** – Carta d'identità, Tessera elettorale, TARI – in tre o quattro parole;
* deve essere scritto in **lettere minuscole** e non maiuscole, a meno che non si tratti di sigle o acronimi – per esempio, non "MENSA SCOLASTICA" ma "Mensa scolastica".
* **non deve contenere il mezzo** o uno dei passaggi che vanno fatti per compierlo. Parole come "Pagamento", "Scadenza", "Comunicazione", "Avviso", "Informazioni", "Controllo", "Invito", "Iscrizione", "Concessione" e "Richiesta" sono passaggi che possono fare parte di qualsiasi servizio, e non vanno quindi inclusi all'interno del titolo.

{% hint style="info" %}
**L'evoluzione dei servizi**

Questa regola è importante anche in ottica di evoluzione del servizio: in futuro, il servizio potrà fare molto di più che, per esempio, veicolare un pagamento. Pensare al titolo come descritto qui sopra, permette quindi di renderlo attuale anche in caso di future modifiche ed evoluzioni.
{% endhint %}

* non deve contenere **sigle o acronimi poco noti**;&#x20;
* non deve contenere il **nome dell'ente che lo eroga**;
* non deve contenere la parola **"Notifica"**. IO non invia "notifiche", ma "messaggi". Questi, a seconda delle preferenze dell'utente, possono scatenare notifiche push;
* dovrebbe evitare di contenere la parola **"Servizio"**.
* non deve contenere la parola **"online"** o **"digitale"**.

Ecco alcuni esempi di nomi di servizio corretti e sbagliati.

<table><thead><tr><th>Nomi di servizio corretti</th><th>Nomi di servizio sbagliati</th><th data-hidden></th></tr></thead><tbody><tr><td>TARI </td><td>Pagamento TARI </td><td></td></tr><tr><td>Carta d'Identità Elettronica</td><td>Avviso scadenza Carta d'Identità </td><td></td></tr><tr><td>Cittadinanza italiana</td><td>Invito ai 17enni stranieri per richiedere cittadinanza</td><td></td></tr><tr><td>Lampade votive </td><td>Canone Lampade Votive</td><td></td></tr><tr><td>Occupazione di spazi e aree pubbliche</td><td>COSAP_PRECED</td><td></td></tr><tr><td>Edilizia economica e popolare</td><td>Aree P.E.P.</td><td></td></tr><tr><td>IMU</td><td>Servizio Tributi - Scadenze IMU</td><td></td></tr><tr><td>Separazione e divorzio </td><td>Avviso di Pagamento: Accordo di Separazione / Divorzio dinanzi ad un'Ufficiale dello Stato Civile</td><td></td></tr><tr><td>Scuole d'Arte e Mestieri</td><td>Tariffe iscrizioni Iscrizione Scuole d'Arte e Mestieri</td><td></td></tr></tbody></table>
